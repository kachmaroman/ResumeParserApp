Anni Pind Nielsen
Bystedvej 21
7080 Børkop
annipind@gmail.com
20 85 40 45
Hospitalsenheden Horsens
Sundvej 30
8700 Horsens Gårslev, den 23/1 2016
Att. Uddannelsesleder Camilla Juhl Christensen
Ansøgning til stillingen som lægesekretærelev
Brænder for service, kommunikation og administration
Jeg vil gerne uddanne mig til lægesekretær, fordi alle elementerne, arbejdet indeholder, interesserer mig.
Jeg har en oprigtig interesse i mine medmennesker og ved at jeg vil befinde mig godt i en funktion indenfor
sundhedssektoren med fokus på service og et administrativt ansvar. Jeg vil gerne starte ny uddannelse, da
det er svært, at få fast ansættelse som arkæolog og elementerne i lægesekretærgerningen er det jeg
brænder for.
Jeg er en moden kvinde på 31 med en masse erfaringer i rygsækken. Som I kan se i mit cv, har jeg arbejdet
indenfor flere forskellige brancher. Fælles for mine tidligere jobs er, at jeg var aktivt i kontakt med mange
forskellige mennesker og er vant til at være i dialog med alle aldre og typer samt forskellige faggrupper.
Desuden har min akademieksamen i Kommunikation i praksis givet mig redskaber til at tilpasse min
kommunikation til modtagerne og situationen. Helt specifikt har jeg brugt mine evner for kommunikation i
mit arbejde som Informationsmedarbejder i Legoland. Her var min primære opgave at besvare gæsternes
henvendelser personligt, via telefon og mail. Derfor er jeg vant til at formulere mig professionelt, venligt og
præcist i skrift og tale.
Jeg har et stort servicegen, som jeg har brugt i mange af mine tidligere ansættelser. Min indgang til den
gode service er en imødekommende, smilende natur, at være lyttende og forstå andres behov. Jeg kan
simpelthen ikke lade være.
Jeg er en stærk IT-bruger og er hurtig til at tilegne mig nye færdigheder og nye programmer. Computer har
altid været mit primære arbejdsredskab. Jeg har bl.a. evner for databaser og elektronisk arkivering, som jeg
har arbejdet med på Hedensted Lokalarkiv og som arkæolog.
Jeg er meget ansvarsbevidst og er vant til at arbejde selvstændigt og i team. Jeg har ofte planlagt mine egne
arbejdsopgaver, hvor engagement, systematik og overblik kendetegner min arbejdsgang og jeg kan
samtidig holde hovedet koldt i pressede situationer. Jeg er fleksibel (også geografisk), ivrig efter at lære nyt
og omstillingsparat f.eks. med hensyn til nye arbejdsopgaver eller uforudsete situationer.
Jeg glæder mig til at høre fra jer
Venlig hilsen
Anni Pind